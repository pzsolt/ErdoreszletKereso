# Erdőrészlet Kereső plugin

A plugin célja az erdőrészletek valamely szempontok szerint előzetesen létrehozott (szűrt, összeállított, elmentett stb.) elemlistáin történő módszeres végiglépkedés.
Esetleg egy szempont szerint szűrni azt ami az adott rétegben van, illetve a néha többezres elemlistában gyorsan megtalálni azt az egyet, amire épp szükség van.
A szűrés és keresés kulcsa az AZOK kód, ami Magyarországon az erdőrészlet azonosítás alap hivatkozása.

Választómezők:

	A "Választható rétegek" lista az erdészeti azonosítóval (AZOK) rendelkező rétegeket kínálja fel.
	Válasszon "Aktív réteg"-et a lista elemei közül.
	Az "Aktív réteg" AZOK szerint sorbarendezett alakzatain léptethet oda-vissza.
	Az elemek (erdőrészletek) szűrhetők hierarchikusan: település, majd erdőtag, és erdőrészlet kód szerint. 
 A beállított szűrési szintet vörös négyszögek jelzik.

Gombok:

	Szűrés feloldás: a szűrési feltétel eltávolítása.
	AZOK másolás: az "Aktuális részlet" AZOK kódjának vágólapra másolása.
	NÉV másolás: az "Aktuális részlet" nevének vágólapra másolása.
	Alak kiemelés: az "Aktuális részlet" körvonalának és kitöltésének egyedi kiemelése.
	Kiemelés törlés: az utolsó kiemelés törlése.
	Beállítás: az alakzat kiemelése, annak színe, kitöltésének átlátszatlansága és vonalvastagsága adható meg.
Az alakzatok kiemelése a léptetés során mindig az aktuális részlet körvonal kiemelését, illetve az "Alak kiemelése" gombbal létrehozott egyedi kiemelést jelenti.
Az egyedi kiemelésnek beállítható 0-100% közötti értékű átlátszatlansága (opacitása) is.

Készítette: Pataki Zsolt, Ipoly Erdő Zrt. 2023.